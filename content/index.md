---
title: "Min fina titel"
---
Janni Karlssons me-sida i kursen oophp
=======================================

[FIGURE src="image/me.jpg?w=400&a=4,27,11,0&cf&sharpen" class="right]

Jag är 33 år gammal och bor i Malmö sedan fyra år tillbaka, där jag jobbar med kommunikation på Malmö universitet. Jag har en grundutbildning i medie- och kommunikationsvetenskap bland annat, men är även kronisk distansstudent med poäng från åtta lärosäten, främst grundkurser i olika språk har det blivit.
Jag har tagit upp ett gammalt intresse för programmering med en långsiktig plan på karriärbyte. Jag har jobbat en del i webbprojekt på beställarsidan genom åren och tror att jag har stor nytta av det perspektivet också.

På fritiden reser jag en hel del, gärna till ställen där man kan tälta, vandra och/eller prata spanska. Jag har årskort till både fotboll och teater, läser gärna västerbottniska klassiker, odlar potatis på terrassen när klimatet tillåter och tröstar mig med krukväxterna resten av året.

Detta är min fjärde och sista kurs i kurspaketet som jag läser på deltid vid sidan om mitt jobb. Det är kämpigt att hitta tiden men hittills har jag fått ihop det på något sätt. Eftersom allt annat kul just nu är inställt och ingen vill ses längre tror jag att resten av våren kommer att gå alldeles lysande!
