---
---
Redovisning kmom05
=========================

Jag tyckte att det var bra att ha en grundkod att utgå ifrån, så att man kunde fokusera på att bygga om och få allting att funka. Det gick bra att flytta in koden, jag började med att lägga den i en route och sedan flytta över till en controller. Det var nog ett onödigt steg men jag känner mig mer säker på route så det funkade bra. Jag tyckte att det var smidigt att använda databasmodulen och det gick lätt att skriva om för att få det att funka.

Jag började med basfunktionaliteten, men sedan byggde jag även på möjlighet att resetta innehållet, samt sortering och paginering på startsidan. Om man jämför med exempelkoden byggde jag ihop sortering och paginering i samma, och ändrade i resetfilen så att koden ligger i klassen i stället för i vyn och anpassas för att funka på båda servrarna samt att databaslösenordet inte skrivs ut som i exemplet förstås.

Jag hade lite svårt att se hur jag skulle lyfta ut mer av koden till metoder i en klassfil, men jag tog delar av de största routsen och gjorde dem till metoder. De mindre kändes det onödigt att göra något med, för det hade blivit mer kod i stället för mindre. Jag har hoppats hela kursen att ha tid att styla om sidan men även den här veckan kändes det som en bättre investering att göra mer funktionalitet i stället.

När jag byggde om exempelkoden till routes försökte jag först att dela upp hela sidan där man kan lägga till, redigera och ta bort filmer på en gång. Det blev förstås kaos så jag fick backa och ta ett steg i taget. Risken med det är ju att man tappar bort sig och glömmer vad man håller på med, men samtidigt vet man ju att ett steg funkar innan man tar nästa. Och det är inte första gången i den här kursen som jag gör det misstaget så det får nog bli min TIL för det här momentet.
