---
---
Redovisning kmom02
=========================

Jag har lite svårt att jämföra UML-modellering med phpdoc eftersom jag inte själv har provat på UML utan bara läst om det nu, och även fått en ganska ytlig bild av phpdoc. Men jag föreställer mig att modelleringen går att göra även under tiden man bygger, eller kanske till och med före? Medan dokumentationen bara kan samlas in efteråt. Min make doc funkade inte super, jag fick en massa felmeddelanden som även andra hade fått, men jag kan föreställa mig att det är praktiskt och överskådligt när det funkar. Särskilt om man måste sätta sig in i någon annans kod eller om man kommer tillbaka till sin egen efter ett uppehåll kan det säkert underlätta. Det verkar som att make doc-konceptet är väldigt enkelt att jobba med när man får det att funka.

Att föra över spelet gick jättelätt med hjälp av filmerna, jag behövde knappt göra om någonting utan det mesta fungerade rakt av. Det kändes till och med smidigare inuti ramverket, det blev lite omständligt med processingsidan i förra momentet och det blev renare att kunna göra små routes i ramverket för de olika funktionerna så att varje knapp går till ett eget ställe. En nackdel med ramverket är så klart att man inte är lika flexibel, utan om man vill använda spelet fristående eller på något annat sätt måste det skrivas om igen. Smidigt också att sessionen som jag bråkade lite med i förra momentet bara funkar i ramverket utan att man måste göra något och att namespace löser annat utan bekymmer.

Jag lärde mig hur man kan komma till olika routes från olika knappar i samma formulär, det var smidigt och det har jag inte testat förr. Annars är det mesta fortfarande nytt och så här tidigt i kursen känns det som att man bara måste hänga med och sedan får man se vart det tar vägen. Jag lärde mig också att läsa igenom allt i guiden innan jag sätter igång, för det visade sig att jag hade gjort min kod alldeles för komplicerad i första steget och då funkade den förstås inte i nästa steg.
