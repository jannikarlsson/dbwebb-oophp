---
---
Redovisning kmom03
=========================

Jag har aldrig skrivit kod som testar annan kod, men jag tyckte inte att det var så svårt att klura ut hur jag skulle skriva för att få täckning. Jag tycker just nu att det är väldigt mycket nytt på en gång så jag mäktar inte riktigt med att tänka på allt på en gång samtidigt som jag försöker få saker att funka. Men det verkar nyttigt att kunna ha i bakhuvudet att koden ska kunna testas, jag har bara inte riktigt resurserna själv ännu att tänka på det viset utan det blir en efterkonstruktion.

White box testing är när man har tillgång till koden man ska testa, som i de enhetstester vi har gjort nu där man kan se om man täcker in allt, men utan att ta hänsyn till funktionen nödvändigtvis. Black box testing är när man testar funktionen utan att ha tillgång till koden. Som jag förstår det är gray box en kombination av de två som ska ta russinen ur kakan, där man har delvis tillgång till koden och kan testa funktionen. Positiva tester ska testa att programmet funkar som man vill, och negativa tester ska testa om det går att framkalla fel om man anstränger sig för att det ska bli fel.

Jag gjorde fyra klassfiler i tärningsspelet, Game, round, dicehand och dice. Jag kanske hade lagt upp det annorlunda om jag inte hade haft den vägvisaren från början och därför kanske inte använde dem exakt så som tanken var. Jag började “nerifrån” och gjorde klassen som slår en tärning, sedan byggde jag vidare till en hand, sedan vidare och vidare tills alla funktioner var implementerade. Jag tyckte att det var väldigt omfattande, ett stort steg från förra veckan, så jag hann bygga spelet men inte optimera det alls. Det funkar, det går att testa någorlunda, och sedan tog tiden slut. Men det funkar ju. Om jag hade haft tio timmar till hade det funnits massor att göra.

Jag lyckades testa allt utom en funktion, där jag skriver till sessionen i klassfilen och det kanske inte var det smartaste förstod jag senare, men jag hade inte orken att bygga om mer så den fick förbli orörd. Men det mesta gick att testa, och det var helt klart över förväntan!

Jag tror att refactoring är vad jag främst har förstått poängen med den här veckan, för om jag skulle bygga samma spel igen nu tror jag att det skulle se helt annorlunda ut. Det var egentligen inte krångligt att få det att funka men det var många olika saker att hålla reda på och det var tidskrävande att göra om något. Så jag fick nöja mig med att det funkar, också något jag tränar på, men jag ser verkligen nyttan med att gå igenom sin egen kod igen och strukturera om.
