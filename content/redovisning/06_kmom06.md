---
---
Redovisning kmom06
=========================

Jag tyckte att det gick bra att skapa textfiltret. Det var lite trix med Markdown men det fixade sig till slut. De andra gick smidigt och det fanns många ledtrådar till den bästa lösningen.

För webbsidor med innehåll i databasen gjorde jag en controller, återanvände klassen för textfilter och gjorde en ytterligare klassfil för innehållets metoder. Jag började med en och sedan blev det inte jättemånga så jag delade aldrig upp den mer. Jag gjorde separata metoder för all kod som var lite större, men lät det vara kvar i controllern som hade blivit lika många rader kod om jag hade flyttat det. Jag tror inte att mina metoder är superåteranvändningsbara, men å andra sidan använder jag till exempel samma textfiltermetod i flera av de andra, så inom det här momentet återanvänder jag.

I redovisa-sidan i stort tror jag att jag har ganska bra kod, men det är inte så konsekvent eftersom vi har övat på olika grejer i olika moment och det ligger kvar en del gammalt som kanske egentligen borde ha rensats bort. Men generellt tror jag att jag har lyckats göra ganska små controllers och använt klassfilerna som jag borde.

Det hade varit fint att gå igenom allt och se över de gamla sidorna kanske, för det finns nog en del att göra. Men tidigare i kursen när man använde samma kod i flera moment blev det naturligt att skriva om den veckan efter, och det antar jag att man får möjlighet att göra nu också. Jag har löpande försökt att snygga upp koden även om jag inte började på ett optimalt sätt.

I det här momentet kände jag att det var lättare att skapa en ny controller och att jag hade bättre koll på hur allting hänger ihop. Jag tog också mitt eget råd från förra veckan att bygga en liten del i taget och kolla att allting funkar, och det gick jättebra. 
