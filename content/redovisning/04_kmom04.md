---
---
Redovisning kmom04
=========================

Jag tyckte att det var väldigt svårt att förstå trait och interface, kanske för att det var mycket färdig kod och inte så mycket förklaringar till vad varje rad gjorde i guiden. Men jag tragglade mig igenom och jag ska inte säga att det klickade när jag skulle implementera histogrammet i mitt spel men jag förstod till slut hur jag skulle anpassa det i alla fall.

Det känns vagt bekant med controller, visst har det kommit upp i en tidigare kurs? Men själva begreppet har jag inte några känslor för direkt, det kändes först jobbigt att behöva bygga om igen men sedan märkte jag att det egentligen inte var så stor skillnad från routen och passade på att göra om hela spelet ändå eftersom jag hade tidsbrist i förra momentet. Jag hade redan i förra momentet gjort om mina globala sessions till ramverkets, jag måste ha uppfattat det som ett hårdare krav än det var då, så det var inget större jobb nu att gå igenom.

Jag hade redan i förra momentet sett till att datorn blev en lagom svår motståndare genom att slumpa resultaten och vikta, men nu anpassade jag så att den inte stannar om totalsumman är för låg, att den stannar om totalen kommer att gå över 100 eller omgångens summa är över 30, samt att den fortsätter om den nuvarande totalen är mindre än min. Det blev ett antal olika case som kollas av.

Eftersom jag byggde om hela mitt spel nu blev jag tvungen att göra om en hel del av testerna, så i stället för att finslipa fick jag börja på noll. Jag hann inte riktigt försöka få full kodtäckning eller testa även controllerklassen, men är ändå nöjd. Det är bara Game-klassen som inte har full kodtäckning, där jag inte riktigt lyckades klura ut hur jag skulle få metoder som använder andra metoder att bli testbara.

Nu känns det äntligen som att den här kursen börjar lossna, det har känts rätt hopplöst ett tag och jag har fått slita rätt hårt. Men jag tycker att en puckel brukar infinna sig ungefär här i kurserna så jag hoppas att det stämmer även för denna. Jag känner ganska ofta att jag vill ge upp men en promenad brukar få det att lossna.
