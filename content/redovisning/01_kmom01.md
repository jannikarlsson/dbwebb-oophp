---
---
Redovisning kmom01
=========================

Jag har gått en ganska kort och inte särskilt bra kurs i java för några år sedan, men det är nog all tidigare erfarenhet jag har. Det gjorde ändå att jag kände igen sättet att strukturera koden, så något har jag kanske med mig därifrån.

Jag tyckte att det gick ganska smidigt att komma in i tänket, men att klivet mellan övningarna och uppgiften var ganska stort i det här momentet och det var ganska mycket att klura ut på egen hand. Men jag tror att jag har lärt mig en del på slitet.

Jag tyckte att uppgiften var väldigt svår, det var inga problem att förstå hur spelet skulle funka när jag använde mallen för Guess-klassen, men jag hade stora problem med sessionen som jag inte fick att sparas mellan sidorna förrän jag lade den i config-filen, så jag hoppas att det är okej. Jag har dammsugit internet efter sätt att få sessionen att inte rensas vid redirect men det ville sig inte. Sedan hade jag lite svårt att förstå vad som skulle vara i processingsidan eftersom ett av kraven var att POST skulle gå till index.php men någon i chatten tipsade sedan om att inte läsa kravet för bokstavligt så jag chansar på att köra POST till processingsidan. Jag valde att lagra värdena i sessionen och inte hela objektet, det kändes mest bekant och jag hade bråkat så mycket med andra saker så det verkade enklast så.

GitHub tror jag inte var några problem, jag fick installera om lite eftersom jag har bytt dator sedan designkursen men det gick smidigt och det verkar som att allting har funkat. Måste få in rutinen att pusha igen bara.

Jag hade en del problem med me-sidan så jag har inte kunnat lägga så mycket tid på den ännu, men återanvänder en style från designkursen så länge och hoppas ha lite färre motgångar i nästa moment så att jag kan snygga upp den lite.
